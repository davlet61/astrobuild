---
title: 'Selvrensende glass'
heading: 'Selvrensende glass'
seoKeywords: Smussavvisende, bærekraftig
seoKeyphrase: Smussavvisende glass
publishedAt: 2023-01-15 09:48:35.105Z
metaDescription: 'Selvvaskende glass holder seg rent med været - og er en fantastisk løsning for vinduer som sitter utilgjengelig for vindusvask.'
---

Selvvaskende glass holder seg rent med været - og er en fantastisk løsning for vinduer som sitter utilgjengelig for vindusvask, eller for å effektivisere hverdagen og for å slippe å bruke så mye tid på vask- og vedlikehold av vinduer.

Den selvrensende teknikken er forholdsvis ny, og fungerer gjennom at glasset blir rengjort for organisk smuss og skitt med UV-stråler og regn, slik at du kan bruke tiden din på andre ting enn vindusvask. Et hydrofobisk belegg på glasset oppløser urenheter ved hjelp av UV-stråler, og lar regnet skylle det bort.

Glasset må eksponeres for regn for å fungere skikkelig, ellers må det spyles med hageslange. Effektiviteten til glasset avhenger av eksponeringsgraden – jo mer åpent det er foran vinduet, jo mer selvrensende blir glasset. Du kan også vaske vinduet med en myk klut/svamp og lunkent (mildt) såpevann, men pass på å ikke bruke vindusskrape eller andre skarpe gjenstander. Uorganisk smuss, som salt fra sjøvann, vil ikke bli brutt ned av belegget på glasset. Et glass som har fått mye salt på seg, må spyles og i verste fall vaskes med mildt såpevann og en myk klut/svamp for å bli rent igjen.

Selvrensende glass er spesielt nyttig i byer og generelt i områder med mye luftforurensning som ved flyplasser eller nærme veier.

Selvrensende glass bidrar også til å redusere utvendig kondens (dugg) på høytisolerende glassruter, og holder de rene enda lenger.
